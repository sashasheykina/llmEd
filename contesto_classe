### ANALISI PROFILO CLASSE \
La classe è composta da 15 alunni, 11 maschi e 4 femmine, provenienti dalle sezioni E ed F. Vi è la presenza di un’alunna diversamente abile che segue una programmazione differenziata, 4 alunni ripetenti di cui uno che il precedente anno scolastico era stato seguito dai docenti con un PDP ed un altro che ha interrotto ufficialmente la frequenza scolastica il 6 ottobre 2021. \
La classe è vivace ma appare unita e abbastanza collaborativa. La maggior parte degli alluni partecipa con interesse al dialogo educativo e alle attività proposte. \
Dall’analisi iniziale è emerso un rendimento medio sufficiente, e l’atteggiamento verso la materia è di discreto interesse e curiosità. Per ciò che attiene il rendimento, si distinguono 3 gruppi: un primo gruppo si distingue per un'applicazione costante e per un buon livello di sviluppo delle capacità logiche, espressive e operative e per il fatto che esegue compiti in modo autonomo e responsabile con buona consapevolezza e padronanza delle conoscenze. Un secondo gruppo rientra nell'ambito di un livello soddisfacente dal momento che presenta un discreto sviluppo delle abilità di base ed un’applicazione nel complesso adeguata. Infine, un terzo gruppo presenta delle competenze acquisite in maniera essenziale che rivelano incertezze metodologiche e un approccio allo studio che necessita di maturare. \
Per tali motivi, l'insegnamento della disciplina si baserà, fondamentalmente, su un continuo stimolo alla partecipazione attiva degli alunni alle attività didattiche. Si terranno, lezioni partecipative e lezioni multimediali attraverso l’utilizzo della LIM, con richieste di intervento da posto e con correzioni collettiva degli esercizi, nonché attività laboratoriali tecnico-pratiche. \
### ANNO DI RIFERIMENTO \
Terzo Anno ad indirizzo \"Sistemi Informativi Aziendali\". \
PROGETTAZIONE: \