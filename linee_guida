### Linee guida Nazionali \
ISTRUZIONE TECNICA SETTORE ECONOMICO \
Indirizzo “Amministrazione, Finanza e Marketing” \
L’indirizzo “Amministrazione, Finanza e Marketing”, con le sue due articolazioni, si riferisce ad ambiti eprocessi essenziali per la competitività del sistema economico e produttivo del Paese, come quelli amministrativi, finanziari, del marketing e dei sistemi informativi aziendali di cui vengono approfonditi tecnologie e metodologie. \
 \
I risultati di apprendimento sono definiti a partire dalle funzioni aziendali e dai processi produttivi e tengono conto dell’evoluzione che caratterizza l’intero settore sia sul piano delle metodologie di erogazione dei servizi sia sul piano delle tecnologie di gestione, sempre più trasversali alla diverse tipologie di imprese. Tali risultati tengono conto del significativo spostamento di attenzione verificatosi nel campo delle scienze aziendali verso l’organizzazione e il sistema informativo, la gestione delle relazioni interpersonali e degli aspetti comunicativi, il marketing e i internazionalizzazione. \
 \
L’indirizzo si caratterizza per un'offerta formativa che ha come sfondo il mercato e affronta lo studio dei macrofenomeni economico-aziendali nazionali e internazionali, la normativa civilistica e fiscale, il sistemaazienda nella sua complessità e nella sua struttura, con un’ottica mirata all'utilizzo delle tecnologie e alle forme di comunicazione più appropriate, anche in lingua straniera. \
 \
Le discipline giuridiche, economiche, aziendali e informatiche riflettono questo cambiamento e si connotano per l’approccio di tipo sistemico e integrato dei loro contenuti che vanno quindi sempre letti nel loro insieme. Un simile approccio persegue anche l’obiettivo di rendere gli apprendimenti più efficaci e duraturi perché basati su una didattica che parte dalla osservazione del reale, essenziale per affrontare professionalmente le problematiche delle discipline in prospettiva dinamica. \
 \
Le discipline di indirizzo, presenti nel percorso fin dal primo biennio sia con funzione orientativa sia perconcorrere a far acquisire i risultati di apprendimento dell’obbligo di istruzione, si svolgono nel triennio con organici approfondimenti specialistici e tecnologici. Tale modalità, in linea con le indicazioni dell’Unione europea, consente anche di sviluppare educazione alla imprenditorialità e di sostenere i giovani nelle loro scelte di studio e professionali. Le competenze imprenditoriali, infatti, sono considerate motore di innovazione, competitività, crescita e la loro acquisizione consente di far acquisire una visione orientata al cambiamento, all’iniziativa, alla creatività, alla mobilità geografica e professionale, nonché all’assunzione di comportamenti socialmente responsabili che mettono gli studenti in grado di organizzare il proprio futuro tenendo conto dei processi in atto. \
 \
A queste finalità concorre la particolare impostazione data nel quinto anno all’attività didattica che è tesa, in coerenza con quanto indicato nella L. 53/2003, ad approfondire e arricchire col metodo dei casi e dell’area di progetto i contenuti affrontati nel precedente biennio. Lo svolgimento di differenti casi aziendali riferiti a diversi contesti produttivi e al tessuto economico locale, infatti, consente non solo di favorire l’autonomia scolastica e il radicamento sul territorio, ma anche di stimolare negli studenti autonomia elaborativa, capacità di ricerca, abitudine a produrre in gruppo, uso di strumenti efficaci nel rappresentare e comunicare i risultati del proprio lavoro. \
L’indirizzo e le due articolazioni, di cui si riportano in sintesi le descrizioni, fanno riferimento a comparti in costante crescita sul piano occupazionale perché orientati verso forti innovazioni sul piano organizzativo e del marketing, soprattutto con riferimento alle potenzialità delle tecnologie dell’informazione e della comunicazione (ICT). \
·     L’indirizzo “Amministrazione, finanza e marketing” persegue lo sviluppo di competenze relative alla gestione aziendale nel suo insieme e all’interpretazione dei risultati economici, con specifico riferimento alle funzioni in cui si articola il sistema azienda (amministrazione, pianificazione, controllo, finanza, marketing, sistema informativo, gestioni speciali). \
·     L’articolazione “Relazioni internazionali per il Marketing” approfondisce gli aspetti relativi alla gestione delle relazioni commerciali internazionali riguardanti differenti realtà geo-politiche o settoriali e assicura le competenze necessarie a livello culturale, linguistico, tecnico. \
·     L’articolazione “Sistemi informativi aziendali” approfondisce competenze relative alla gestione informatica delle informazioni, alla valutazione, alla scelta e all’adattamento di software applicativi, alla realizzazione di nuove procedure, con particolare riguardo al sistema di archiviazione, della comunicazione in rete e della sicurezza informatica. \
 \
Disciplina: INFORMATICA \
Il docente di “Informatica” concorre a far conseguire allo studente, al termine del percorso quinquennale, i seguenti risultati di apprendimento relativi al profilo educativo, culturale e professionale: utilizzare le reti e gli strumenti informatici nelle attività distudio, ricerca e approfondimento disciplinare; padroneggiare l’uso di strumenti tecnologici con particolare attenzione alla sicurezza nei luoghi di vita e di lavoro, alla tutela della persona, dell’ambiente e del territorio; utilizzare, in contesti di ricercaapplicata, procedure e tecniche per trovare soluzioni innovative e migliorative, in relazione ai campi di propria competenza; agirenel sistema informativo dell’azienda e contribuire sia alla sua innovazione sia al suo adeguamento organizzativo e tecnologico; elaborare, interpretare e rappresentare efficacemente dati aziendali con il ricorso a strumenti informatici e software gestionali;individuare ed utilizzare le moderne forme di comunicazione visiva e multimediale, anche con riferimento alle strategie espressive e agli strumenti tecnici della comunicazione in rete. \
Secondo biennio \
I risultati di apprendimento sopra riportati in esito al percorso quinquennale costituiscono il riferimento delle attività didattiche della disciplina nel secondo biennio. La disciplina, nell’ambito della programmazione del Consiglio di classe, concorre in particolare al raggiungimento dei seguenti risultati di apprendimento, relativi all’indirizzo, espressi in termini di competenza: \
·     identificare e applicare le metodologie e le tecniche della gestione per progetti \
·     interpretare i sistemi aziendali nei loro modelli, processi e flussi informativi con riferimento alle differentitipologie di imprese \
·     riconoscere i diversi modelli organizzativi aziendali, documentare le procedure e ricercare soluzioni efficacirispetto a situazioni date \
·     gestire il sistema delle rilevazioni aziendali con l’ausilio di programmi di contabilità integrata \
·     applicare i principi e gli strumenti della programmazione e del controllo di gestione, analizzandone i risultati \
·     inquadrare l’attività di marketing nel ciclo di vita dell’azienda e realizzare applicazioni con riferimento a specificicontesti e diverse politiche di mercato \
·     utilizzare i sistemi informativi aziendali e gli strumenti di comunicazione integrata d’impresa, perrealizzare attività comunicative con riferimento a differenti contesti \
Nell’organizzare i percorsi di apprendimento il docente contestualizza la disciplina attraverso la simulazione e lo studiodi casi reali. \
L’articolazione dell’insegnamento di “Informatica” in conoscenze e abilità è di seguito indicata quale orientamento per la progettazione didattica del docente in relazione alle scelte compiute nell’ambito della programmazione collegiale del Consiglio di classe. \
Secondo biennio \
Conoscenze \
Sistema Informativo e sistema informatico \
Funzioni di un Data Base Management System (DBMS) Struttura di un Data Base \
Fasi di sviluppo di un ipermedia Linguaggi del Web \
Struttura, usabilità e accessibilità di un sito Web \
Servizi di rete a supporto dell’azienda con particolare riferimento alle attività commerciali \
Software di utilità e software gestionali: manutenzione e adattamenti Lessico e terminologia di settore, anche inlingua inglese \
Abilità \
Rappresentare l’architettura di un sistema informativo aziendale \
Documentare con metodologie standard le fasi di raccolta, archiviazione e utilizzo dei dati \
Realizzare tabelle e relazioni di un Data Base riferiti a tipiche esigenze amministrativo-contabili \
Utilizzare le funzioni di un DBMS per estrapolare informazioni \
Produrre ipermedia integrando e contestualizzando oggetti selezionati da più fonti \
Realizzare pagine Web \
Individuare le procedure che supportano l’organizzazione di un’azienda \
Scegliere e personalizzare software applicativi in relazione al fabbisogno aziendale \
Individuare gli aspetti tecnologici innovativi per il miglioramento dell’organizzazione aziendale \
Utilizzare lessico e terminologia di settore, anche in lingua inglese \
Disciplina: INFORMATICA \
Il docente di “Informatica” concorre a far conseguire allo studente, al termine del percorso quinquennale, i seguenti risultati di apprendimento relativi al profilo educativo, culturale e professionale: utilizzare le reti e gli strumenti informatici nelle attività di studio, ricerca e approfondimento disciplinare; individuare ed utilizzare le moderne forme di comunicazione visiva e multimediale, anche con riferimento alle strategie espressive e agli strumenti tecnici della comunicazione in rete; padroneggiare l’uso di strumenti tecnologici con particolare attenzione alla sicurezza nei luoghi di vita e di lavoro, alla tutela della persona, dell’ambiente e del territorio; agire nel sistema informativo dell’azienda e contribuire sia alla sua innovazione sia al suo adeguamento organizzativo e tecnologico; elaborare, interpretare e rappresentare efficacemente dati aziendali con il ricorso a strumenti informatici e software gestionali; analizzare, con l’ausilio di strumenti matematici e informatici, i fenomeni economici e sociali. \
Secondo biennio e quinto anno \
I risultati di apprendimento sopra riportati in esito al percorso quinquennale costituiscono il riferimento delle attività didattiche della disciplina nel secondo biennio e quinto anno. La disciplina, nell’ambito della programmazione del Consiglio di classe, concorre in particolare al raggiungimento dei seguenti risultati di apprendimento, relativi all’indirizzo, espressi in termini di competenza: \
·   utilizzare le reti e gli strumenti informatici nelle attività di studio, ricerca e approfondimento disciplinare \
·   identificare e applicare le metodologie e le tecniche della gestione per progetti \
·   redigere relazioni tecniche e documentare le attività individuali e di gruppo relative a situazioniprofessionali \
·   interpretare i sistemi aziendali nei loro modelli, processi e flussi informativi con riferimento alle differentitipologie di imprese \
·   riconoscere i diversi modelli organizzativi aziendali, documentare le procedure e ricercare soluzioniefficaci rispetto a situazioni date \
·   gestire il sistema delle rilevazioni aziendali con l’ausilio di programmi di contabilità integrata \
·   applicare i principi e gli strumenti della programmazione e del controllo di gestione, analizzandone irisultati; \
·   inquadrare l’attività di marketing nel ciclo di vita dell’azienda e realizzare applicazioni con riferimento aspecifici contesti e diverse politiche di mercato \
·   utilizzare i sistemi informativi aziendali e gli strumenti di comunicazione integrata d’impresa, perrealizzare attività comunicative con riferimento a differenti contesti \
Nell’organizzare i percorsi di apprendimento il docente contestualizza la disciplina attraverso la simulazione e lo studio di casi reali. L’articolazione dell’insegnamento di “Informatica” in conoscenze e abilità è di seguito indicata quale orientamento per la progettazione didattica del docente in relazione alle scelte compiute nell’ambito della programmazione collegiale del Consiglio di classe . \
Secondo biennio \
Conoscenze \
Linguaggi di programmazione Metodologia di sviluppo di software Fasi di sviluppo di un progetto software \
Sistema informatico e sistema informativo nei processi aziendali Sistema Operativo: caratteristiche generali elinee di sviluppo Data Base Management System (DBMS) \
Progettazione di Data Base Linguaggio SQL \
Software di utilità per la produzione e gestione di oggetti multimediali \
Progettazione d’ipermedia per la comunicazione aziendale Linguaggi e strumenti diimplementazione per il Web Struttura, usabilità e accessibilità di un sito Web \
Reti di computer e reti di comunicazione Data base in rete \
Servizi di rete a supporto dell’azienda E-commerce \
Social networking \
Abilità \
Esprimere procedimenti risolutivi attraverso algoritmi \
Implementare algoritmi con diversi stili di programmazione e idonei strumenti software \
Produrre la documentazione relativa alle fasi di progetto \
Progettare e realizzare basi di dati in relazione alle esigenze aziendali \
Individuare gli aspetti tecnologici innovativi per il miglioramento dell’organizzazione aziendale \
Individuare le procedure telematiche che supportano l’organizzazione di un’azienda \
Implementare data base remoti con interfaccia grafica sul web in relazione alle esigenze aziendali \
Progettare ipermedia a supporto della comunicazione aziendale \
Progettare e realizzare pagine Web statiche e dinamiche Pubblicare su Internet pagine Web \
Valutare, scegliere e adattare software applicativi in relazione alle caratteristiche e al fabbisogno aziendale \
Utilizzare le potenzialità di una rete per i fabbisogni aziendali \
Quinto anno \
Conoscenze \
Casi di diversa complessità focalizzati su differenti attività aziendali \
Tecniche di sviluppo di progetti per l’integrazione dei processi aziendali \
Reti per l’azienda e per la pubblica amministrazione Sicurezza informatica \
Tutela della privacy, della proprietà intellettuale e reati informatici \
Abilità \
Individuare e utilizzare software di supporto ai processi aziendali \
Collaborare a progetti di integrazione dei processi aziendali (ERP) \
Pubblicare su Internet pagine web \
Riconoscere gli aspetti giuridici connessi all’uso delle reti con particolare attenzione alla sicurezza dei dati \
Organizzare la comunicazione in rete per migliorare i flussi informativi \
Utilizzare le funzionalità di Internet e valutarne gli sviluppi \

