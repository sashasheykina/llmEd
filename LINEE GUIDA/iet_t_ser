### Linee guida Nazionali \
ISTRUZIONE TECNICA SETTORE TECNOLOGICO \
Indirizzo "Informatica e Telecomunicazioni" \
L’indirizzo "Informatica e Telecomunicazioni" ha lo scopo di far acquisire allo studente, al termine del percorso quinquennale, specifiche competenze nell’ambito del ciclo di vita del prodotto software e dell’infrastruttura di telecomunicazione, declinate in termini di capacità di ideare, progettare, produrre e inserire nel mercato componenti e servizi di settore. La preparazione dello studente è integrata da competenze trasversali che gli consentono di leggere le problematiche dell’intera filiera. all’analisi delle richieste delle aziende di settore sono emerse specifiche esigenze di formazione di tipo umanistico, matematico e statistico; scientifico-tecnologico; progettuale e gestionale per rispondere in modo innovativo alle richieste del mercato e per contribuire allo sviluppo di un livello culturale alto a sostegno di capacità ideativo–creative. \
 \
L’indirizzo prevede le articolazioni "Informatica" e "Telecomunicazioni" . \
 \
Nell’articolazione "Informatica" si acquisiscono competenze che caratterizzano il profilo professionale in relazione ai processi, ai prodotti, ai servizi con particolare riferimento agli aspetti innovativi e alla ricerca applicata, per la realizzazione di soluzioni informatiche a sostegno delle aziende che operano in un mercato interno e internazionale sempre più competitivo. Il profilo professionale dell’indirizzo consente l’inserimento nei processi aziendali, in precisi ruoli funzionali coerenti con gli obiettivi dell’impresa. \
 \
Nell’articolazione "Telecomunicazioni" si acquisiscono competenze che caratterizzano il profilo professionale in relazione alle infrastrutture di comunicazione e ai processi per realizzarle, con particolare riferimento agli aspetti innovativi e alla ricerca applicata. Il profilo professionale dell’indirizzo permette un efficace inserimento in una pluralità di contesti aziendali, con possibilità di approfondire maggiormente le competenze correlate alle caratteristiche delle diverse realtà territoriali. \
 \
Ampio spazio è riservato allo sviluppo di competenze organizzative, gestionali e di mercato che consentono, grazie anche all’utilizzo dell’alternanza scuola-lavoro, di realizzare progetti correlati ai reali processi di sviluppo dei prodotti e dei servizi che caratterizzano le aziende del settore. \
 \
Il quinto anno, dedicato all’approfondimento di specifiche tematiche settoriali, è finalizzato a favorire le scelte dei giovani rispetto a un rapido inserimento nel mondo del lavoro o alle successive opportunità di formazione: conseguimento di una specializzazione tecnica superiore, prosecuzione degli studi a livello universitario. \
 \
Attività e insegnamenti dell’indirizzo Informatica e telecomunicazioni articolazione: Telecomunicazioni \
 \
Disciplina: SISTEMI E RETI \
 \
La disciplina "Sistemi e reti" concorre a far conseguire allo studente al termine del percorso quinquennale i seguenti risultati di apprendimento relativi al profilo educativo, culturale e professionale dello studente: cogliere l’importanza dell’orientamento al risultato, del lavoro per obiettivi e della necessità di assumere responsabilità nel rispetto dell’etica e della deontologia professionale; orientarsi nella normativa che disciplina i processi produttivi del settore di riferimento, con particolare attenzione sia alla sicurezza sui luoghi di vita e di lavoro sia alla tutela dell’ambiente e del territorio; intervenire nelle diverse fasi e livelli del processo produttivo,dall’ideazione alla realizzazione del prodotto, per la parte di propria competenza, utilizzando gli strumenti di progettazione, documentazione e controllo; riconoscere gli aspetti di efficacia, efficienza e qualità nella propria attività lavorativa. \
 \
Secondo biennio e quinto anno \
 \
I risultati di apprendimento sopra riportati in esito al percorso quinquennale costituiscono il riferimento delle attività didattiche della disciplina nel secondo biennio e quinto anno. La disciplina, nell’ambito della programmazione del Consiglio di classe, concorre in particolare al raggiungimento dei seguenti risultati di apprendimento, relativi all’indirizzo, espressi in termini di competenza: \
• configurare, installare e gestire sistemi di elaborazione dati e reti \
• scegliere dispositivi e strumenti in base alle loro caratteristiche funzionali \
• descrivere e comparare il funzionamento di dispositivi e strumenti elettronici e di telecomunicazione \
• gestire progetti secondo le procedure e gli standard previsti dai sistemi aziendali di gestione della qualità e della sicurezza \
• utilizzare le reti e gli strumenti informatici nelle attività di studio, ricerca e approfondimento disciplinare \
• analizzare il valore, i limiti e i rischi delle varie soluzioni tecniche per la vita sociale e culturale con particolare attenzione alla sicurezza nei luoghi di vita e di lavoro, alla tutela della persona, dell’ambiente e del territorio \
 \
L’articolazione dell’insegnamento di "Sistemi e reti" in conoscenze e abilità è di seguito indicata quale orientamento per la progettazione didattica del docente in relazione alle scelte compiute nell’ambito della programmazione collegiale del Consiglio di classe. \

Secondo biennio \
 \
Conoscenze \
Struttura, architettura e componenti dei sistemi di elaborazione. \
Procedure di installazione e configurazione dei componenti hardware e software di un sistema di elaborazione. \
Classificazione, struttura e funzionamento generale dei sistemi operativi. \
Struttura e organizzazione di un sistema operativo e politiche di gestione dei processi. \
Classificazione e moduli di gestione delle risorse del sistema operativo. \
Tecniche e tecnologie per la programmazione concorrente e la sincronizzazione dell’accesso a risorse condivise. \
Casi significativi di funzionalità programmabili di un sistema operativo. \
Normative e tecnologie informatiche per la sicurezza e l’integrità dei dati e dei sistemi. \
Codifica dell’informazione e metodi di rilevazione e correzione degli errori di trasmissione dell’informazione. \
Tecniche di codifica e compressione dell’informazione multimediale. \
Lessico e terminologia tecnica di settore anche in lingua inglese. \
 \
Abilità \
Individuare la corretta configurazione di un sistema per una data applicazione. \
Identificare i principali dispositivi periferici; selezionare un dispositivo adatto all’applicazione data. \
Installare, configurare e gestire sistemi operativi garantendone la sicurezza. \
Identificare e analizzare gli aspetti funzionali dei principali componenti di un sistema operativo. \
Scegliere il sistema operativo adeguato ad un determinato ambiente di sviluppo. \
Progettare e realizzare applicazioni che interagiscono con le funzionalità dei sistemi operativi. \
Progettare e realizzare applicazioni in modalità concorrente. \
Individuare prodotti hardware, software e servizi di elaborazione dell’informazione multimediale per applicazioni date. \
Utilizzare il lessico e la terminologia tecnica di settore anche in lingua inglese. \
 \
Quinto anno \
Conoscenze \
Metodi e tecnologie per la programmazione di rete. \
Protocolli e linguaggi di comunicazione a livello applicativo.
Tecniche di filtraggio del traffico di rete. \
Tecniche crittografiche applicate alla protezione dei sistemi e delle reti. \
Reti private virtuali. \
Modello client/server e distribuito per i servizi di rete. \
Funzionalità e caratteristiche dei principali servizi di rete. \
Strumenti e protocolli per la gestione ed il monitoraggio delle reti. \
Macchine e servizi virtuali, reti per la loro implementazione. \
Abilità
Realizzare applicazioni per la comunicazione di rete.
Sviluppare applicazioni client-server utilizzando protocolli esistenti e/o progettando semplici protocolli di comunicazione.
Progettare reti interconnesse con particolare riferimento alla privatezza, alla sicurezza e all’accesso ai servizi.
Identificare le caratteristiche di un servizio di rete.
Selezionare, installare, configurare e gestire un servizio di rete locale o ad accesso pubblico.
Integrare differenti sistemi operativi in rete. \