### Linee guida Nazionali \
ISTRUZIONE TECNICA SETTORE TECNOLOGICO \
Indirizzo "Informatica e Telecomunicazioni" \
L’indirizzo "Informatica e Telecomunicazioni" ha lo scopo di far acquisire allo studente, al termine del percorso quinquennale, specifiche competenze nell’ambito del ciclo di vita del prodotto software e dell’infrastruttura di telecomunicazione, declinate in termini di capacità di ideare, progettare, produrre e inserire nel mercato componenti e servizi di settore. La preparazione dello studente è integrata da competenze trasversali che gli consentono di leggere le problematiche dell’intera filiera. all’analisi delle richieste delle aziende di settore sono emerse specifiche esigenze di formazione di tipo umanistico, matematico e statistico; scientifico-tecnologico; progettuale e gestionale per rispondere in modo innovativo alle richieste del mercato e per contribuire allo sviluppo di un livello culturale alto a sostegno di capacità ideativo–creative. \
 \
L’indirizzo prevede le articolazioni "Informatica" e "Telecomunicazioni" . \
 \
Nell’articolazione "Informatica" si acquisiscono competenze che caratterizzano il profilo professionale in relazione ai processi, ai prodotti, ai servizi con particolare riferimento agli aspetti innovativi e alla ricerca applicata, per la realizzazione di soluzioni informatiche a sostegno delle aziende che operano in un mercato interno e internazionale sempre più competitivo. Il profilo professionale dell’indirizzo consente l’inserimento nei processi aziendali, in precisi ruoli funzionali coerenti con gli obiettivi dell’impresa. \
 \
Nell’articolazione "Telecomunicazioni" si acquisiscono competenze che caratterizzano il profilo professionale in relazione alle infrastrutture di comunicazione e ai processi per realizzarle, con particolare riferimento agli aspetti innovativi e alla ricerca applicata. Il profilo professionale dell’indirizzo permette un efficace inserimento in una pluralità di contesti aziendali, con possibilità di approfondire maggiormente le competenze correlate alle caratteristiche delle diverse realtà territoriali. \
 \
Ampio spazio è riservato allo sviluppo di competenze organizzative, gestionali e di mercato che consentono, grazie anche all’utilizzo dell’alternanza scuola-lavoro, di realizzare progetti correlati ai reali processi di sviluppo dei prodotti e dei servizi che caratterizzano le aziende del settore. \
 \
Il quinto anno, dedicato all’approfondimento di specifiche tematiche settoriali, è finalizzato a favorire le scelte dei giovani rispetto a un rapido inserimento nel mondo del lavoro o alle successive opportunità di formazione: conseguimento di una specializzazione tecnica superiore, prosecuzione degli studi a livello universitario. \
 \
Attività e insegnamenti dell’indirizzo Informatica e telecomunicazioni articolazione: Informatica \
 \
Disciplina: SISTEMI E RETI \
 \
La disciplina "Sistemi e reti" concorre a far conseguire allo studente al termine del percorso quinquennale i seguenti risultati di apprendimento relativi al profilo educativo, culturale e professionale dello studente coerenti con la disciplina: cogliere l’importanza dell’orientamento al risultato, del lavoro per obiettivi e della necessità di assumere responsabilità nel rispetto dell’etica e della deontologia professionale; orientarsi nella normativa che disciplina i processi produttivi del settore di riferimento, con particolare attenzione sia alla sicurezza sui luoghi di vita e di lavoro sia alla tutela dell’ambiente e del territorio; intervenire nelle diverse fasi e livelli del processo produttivo,dall’ideazione alla realizzazione del prodotto, per la parte di propria competenza, utilizzando gli strumenti di progettazione, documentazione e controllo; riconoscere gli aspetti di efficacia, efficienza e qualità nella propria attività lavorativa. \
 \
Secondo biennio e quinto anno \
 \
I risultati di apprendimento sopra riportati in esito al percorso quinquennale costituiscono il riferimento delle attività didattiche della disciplina nel secondo biennio e quinto anno. La disciplina, nell’ambito della programmazione del Consiglio di classe, concorre in particolare al raggiungimento dei seguenti risultati di apprendimento, relativi all’indirizzo, espressi in termini di competenza: \
• configurare, installare e gestire sistemi di elaborazione dati e reti \
• scegliere dispositivi e strumenti in base alle loro caratteristiche funzionali \
• descrivere e comparare il funzionamento di dispositivi e strumenti elettronici e di telecomunicazione; \
• gestire progetti secondo le procedure e gli standard previsti dai sistemi aziendali di gestione della qualità e della sicurezza \
• utilizzare le reti e gli strumenti informatici nelle attività di studio, ricerca e approfondimento disciplinare \
• analizzare il valore, i limiti e i rischi delle varie soluzioni tecniche per la vita sociale e culturale con particolare attenzione alla sicurezza nei luoghi di vita e di lavoro, alla tutela della persona, dell’ambiente e del territorio \
 \
L’articolazione dell’insegnamento di "Sistemi e reti" in conoscenze e abilità è di seguito indicata quale orientamento per la progettazione didattica del docente in relazione alle scelte compiute nell’ambito della programmazione collegiale del Consiglio di classe \
 \
Secondo biennio \
 \
Conoscenze \
Struttura, architettura e componenti dei sistemi di elaborazione. \
Organizzazione del software di rete in livelli; modelli standard di riferimento. \
Tipologie e tecnologie delle reti locali e geografiche. \
Protocolli per la comunicazione in rete e analisi degli strati \
Dispositivi per la realizzazione di reti locali; apparati e sistemi per la connettività ad Internet. \
Dispositivi di instradamento e relativi protocolli; tecniche di gestione dell’indirizzamento di rete. \
Problematiche di instradamento e sistemi di interconnessione nelle reti geografiche. \
Normativa relativa alla sicurezza dei dati \
Tecnologie informatiche per garantire la sicurezza e l’integrità dei dati e dei sistemi. \
Lessico e terminologia tecnica di settore anche in lingua inglese. \
 \
Abilità \
Individuare la corretta configurazione di un sistema per una data applicazione. \
Identificare i principali dispositivi periferici; selezionare un dispositivo adatto all’ applicazione data. \
Installare, configurare e gestire sistemi operativi garantendone la sicurezza. \
Classificare una rete e i servizi offerti con riferimento agli standard tecnologici. \
Progettare, realizzare, configurare e gestire una rete locale con accesso a Internet. \
Installare e configurare software e dispositivi di rete. \
Utilizzare il lessico e la terminologia tecnica di settore anche in lingua inglese. \
 \
Quinto anno \

Conoscenze \
Tecniche di filtraggio del traffico di rete. \
Tecniche crittografiche applicate alla protezione dei sistemi e delle reti. Reti private virtuali. \
Modello client/server e distribuito per i servizi di rete. \
Funzionalità e caratteristiche dei principali servizi di rete. \
Strumenti e protocolli per la gestione ed il monitoraggio delle reti. Macchine e servizi virtuali, reti per la loro implementazione. \
 \
Abilità \
Installare, configurare e gestire reti in riferimento alla privatezza, alla sicurezza e all’accesso ai servizi. \
Identificare le caratteristiche di un servizio di rete. \
Selezionare, installare, configurare e gestire un servizio di rete locale o ad accesso pubblico. \
Integrare differenti sistemi operativi in rete. \